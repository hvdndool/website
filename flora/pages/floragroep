<p>
	<h1>Flora-observaties</h1>
	De Floragroep van Meet je stad! richt zich op het waarnemen van de jaarlijks terugkerende verschijnselen in de natuur, de fenologie.<br/>
	Fenologie is de leer van de betrekkingen tussen het weer en het leven in de natuur.
</p>
<p>
	Natuurlijke processen zoals de ontwikkeling van bladeren, de start van bloei, het vrijkomen van zaden en vruchten, de verkleuring van blad en bladval vinden elk jaar in een vaste periode plaats. Alles wordt sterk beïnvloed door temperatuur, neerslag en daglengte. Door klimaatverandering verandert de “natuurkalender” van veel plantensoorten zichtbaar.
</p>
<p>
	Via het Meet je stad observatorium kunt u uw waarnemingen van een aantal indicatorplanten delen. We hanteren nu een lijst van ongeveer 20 planten. Binnenkort zullen we, voor de kenners, een langere lijst publiceren.<br/>
	U kunt de planten volgen in uw eigen tuin, maar ook als u door de stad fietst en daar een waarneming doet. De verstrekte lijst is voorzien van een foto  en een korte omschrijving. Als u op de foto klikt kunt u uw waarneming voor de gekozen plant delen.<br/>
	U kunt zo veel of zo weinig waarnemingen doen als u zelf wilt. Ook het doorgeven van gegevens over een enkele plantensoort is al waardevol voor het onderzoek naar klimaatverandering in Amersfoort.
</p>
<p>
	Lees meer over de <a href="?info">regels voor het waarnemen en definities van fenofasen van planten</a>, of<br/>
	ga naar het observatorium en <a href="?list">deel één of meer waarnemingen</a>.
</p>
